---
title: Workshops
summary: "Vi laver ikke noget for jer, vi laver det med jer. Vores specialister
  deler gerne deres viden om webtilgængelighed med jer gennem tæt samarbejde,
  oplæring og fælles løsninger i workshops. "
cta: Læs om vores forskellige workshops
---
<p>Vi har gennem årene specialiseret os i at bruge en lang række værktøjer til at sikre og udvikle tilgængeligheden på apps og websteder. Den viden deler vi gerne med dig og dit team, så I fremover kan løse flere af udfordringerne uden hjælp udefra. Vi kan godt lave arbejdet for dig, men vi vil meget hellere lave det med dig.</p>
<p>Vi har workshops med forskelligt fokus og omfang, og skulle ingen af vores eksisterende produkter matche dit behov, så skræddersyr vi gerne et godt tilbud til dig.</p>

## Introduktion til tilgængelighed 

<p>En halv dag, hvor du og dit team får en grundlæggende introduktion til begrebet tilgængelighed. Vi ser på reglerne, på typiske udfordringer og løsningsmuligheder - hele tiden med fokus på jeres eget produkt. </p>

**Varighed**: 1/2 dag 

## Hands-on i to dage

<p>På denne workshop får du basisviden om relevante krav og regler om webtilgængelighed. Med øvelser og konkrete opgaver tager vi udgangspunkt i din eksisterende løsning eller dine planer om kommende apps og websider. Sammen finder vi udfordringerne og vælger de bedste løsninger. Vi anbefaler denne workshop, hvor første dag byder på en introduktion til tilgængelighed og lovgivning, og på dag 2 tester vi sammen din løsning. </p>

## Forstå dine brugere

<p>På denne workshop stifter du bekendtskab med hjælpeteknologier som skærmlæser, forstørrelse af tekst, stemmestyring og navigation med tastatur. Du lærer, hvordan hjælpeteknologierne fungerer og hvilken forskel tilgængelighed gør for dine kunder og medarbejdere, ligesom vi ser på dine muligheder for forbedringer. </p>

## Bedre tilgængelighed – flere kunder

<p>Mange mennesker har af forskellige årsager ikke mulighed for at handle i fysiske butikker. Vi hjælper dig med at gøre dine varer og produkter tilgængelige for alle, uanset handicap eller funktionsnedsættelse. Ved at optimere din e-handels tilgængelighed udvider du din kundegruppe. </p>

## Specielt til dig

<p>Har du og din organisation særlige behov, så kontakt os og få et tilbud om en helt skræddersyet workshop, der dækker netop jeres ønsker.</p>